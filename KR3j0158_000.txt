# -*- mode: mandoku-view; -*-
#+TITLE: 畫禪室隨筆
#+DATE: 2015-08-24 23:25:31.544152
#+PROPERTY: ID KR3j0158
#+PROPERTY: BASEEDITION WYG    
#+PROPERTY: JUAN 目録
<pb:KR3j0158_WYG_000-1a>¶
欽定四庫全書　　　　　子部十¶
　畫禪室隨筆目録　　　　雜家類三(雜說之屬/)¶
　　卷一¶
　　　論用筆　　　　　　　評法書¶
　　　䟦自書　　　　　　　評古帖¶
　　卷二¶
　　　畫訣　　　　　　　　畫源¶
　　　題自畫　　　　　　　評舊畫¶
<pb:KR3j0158_WYG_000-1b>¶
　　卷三¶
　　　記事　　　　　　　　記游¶
　　　評詩　　　　　　　　評文¶
　　卷四¶
　　　雜言上　　　　　　　雜言下¶
　　　楚中隨筆　　　　　　禪悦¶
　　　　(臣/)等謹案畫禪室隨筆四卷明董其昌撰其¶
　　　　昌字元宰松江華亭人萬厯己丑進士改庶¶
<pb:KR3j0158_WYG_000-2a>¶
　　　　吉士官至禮部尚書掌詹事府事加太子太¶
　　　　保致仕卒諡文敏事蹟具明史文苑傳其昌¶
　　　　天才俊逸以書畫擅名人擬之米芾趙孟頫¶
　　　　此乃所作雜記其第一卷皆論書語第二卷¶
　　　　皆論畫語類多手蹟題跋之文而後人為編¶
　　　　次成帙者凡所評隲頗得書畫三昧葢於此¶
　　　　道解悟甚深故談言微中洵足為藝事指南¶
　　　　之助第三卷分記事記逰評詩評文四子部¶
<pb:KR3j0158_WYG_000-2b>¶
　　　　中如記楊成以蔡經為蔡京之類頗涉輕薄¶
　　　　以陸龜蒙白蓮詩為皮日休未免舛誤又其¶
　　　　昌於八股最有法度故評文多談制藝亦自¶
　　　　舉其所得力者言之然大致雅馴實有可採¶
　　　　第四卷亦分子部四襍言上下皆小品閒文¶
　　　　楚中隨筆則冊封楚王時所作並足以資檢¶
　　　　核惟禪悦一門摭拾宗門餘唾推重李贄陶¶
　　　　望齡諸人殊為漸染習氣然當時士大夫大¶
<pb:KR3j0158_WYG_000-3a>¶
　　　　槩皆然固不足為其昌責矣乾隆四十三年¶
　　　　八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
